<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <link rel="stylesheet" href="bootstrap.min.css">
    <link rel="stylesheet" href="style_asfalis_xrisi.css">
    <link href='https://fonts.googleapis.com/css?family=Oxygen:400,300,700' rel='stylesheet' type='text/css'>
    <link href='https://fonts.googleapis.com/css?family=Lora' rel='stylesheet' type='text/css'>
  </head>
<body>
 <div class="header">
    <div class="logo">
        <img src="axanr.jpg" alt="Logo" class="XLogo">
        <img src="axansm.jpg" class="SmLogo">
    </div>
    <h1 class="title">  
 ΑΣΦΑΛΗΣ ΧΡΗΣΗ 
</h1>
</div>

<section class="Chicken" id="Chicken">
             <div class="col-md-12 col-sm-12 col-xs-12"> 
                <p class="p1">

   <b> ΓΕΝΙΚΕΣ ΥΠΟΧΡΕΩΣΕΙΣ </b> <br>

Στα πλαίσια των υποχρεώσεών τους, οι εργοδότες πρέπει να λαμβάνουν κάθε απαιτούμενο μέτρο, ώστε να εξασφαλίζονται οι εργαζόμενοι και οι τρίτοι που παραβρίσκονται στους τόπους εργασίας από κάθε κίνδυνο που μπορεί να απειλήσει την υγεία ή την σωματική τους ακεραιότητα. Ακόμη, πρέπει να εφαρμόζουν κάθε υπόδειξη των τεχνικών και υγειονομικών επιθεωρητών εργασίας και γενικά να διευκολύνουν το έργο τους μέσα στην επιχείρηση και ταυτόχρονα έχουν την επίβλεψη της ορθής εφαρμογής των μέτρων υγιεινής και ασφάλειας εργασίας. Οι εργοδότες επίσης, πρέπει να γνωστοποποιούν στους εργαζομένους τον επαγγελματικό κίνδυνο από την εργασία τους και να τους ενημερώνουν για την νομοθεσία που ισχύει σχετικά με την υγιεινή και ασφάλεια της εργασίας και για τον τρόπο εφαρμογής της από την επιχείρηση, παράλληλα να ενθαρρύνουν την εκπαίδευσή τους σε θέματα υγιεινής και ασφάλειας της εργασίας. Επιπλέον, οι εργοδότες είναι που καταρτίζουν πρόγραμμα προληπτικής δράσης και βελτίωσης των συνθηκών εργασίας στην επιχείρηση και είναι υπεύθυνοι για την τήρηση ειδικού βιβλίου ατυχημάτων στο οποίο να αναγράφονται τα αίτια και η περιγραφή του ατυχήματος. <br> <br>

Από την πλευρά τους οι εργαζόμενοι, είναι υποχρεωμένοι να εφαρμόζουν τους κανόνες υγιεινής και ασφάλειας και να χρησιμοποιούν τα μέσα ατομικής προστασίας. Τέλος, υποχρεούνται να τηρούν τις διατάξεις και τους μηχανισμούς ασφαλείας, αλλά και να παρακολουθούν τα σχετικά σεμινάρια σε θέματα υγιεινής και ασφάλειας. <br> <br>

Ο σκοπός των παραπάνω διαδικασιών και κανόνων είναι η δημιουργία ενός ασφαλή χώρου εργασίας, κατά τον οποίο θα υπάρχουν λιγότερα ατυχήματα, λιγότεροι κίνδυνοι για την υγεία, καλύτερη ποιότητα εργασίας καθώς και μείωση στις απουσίες που οφείλονται σε ασθένειες και με μεγαλύτερη παραγωγικότητα. <br> <br>

Οι κίνδυνοι από το χειρισμό χειροκίνητων φορτωτών περιλαμβάνουν την πτώση αντικειμένων, πιάσιμο/σύνθλιψη/χτύπημα/κόψιμο, τον τραυματισμό άκρων και την καταπόνηση του μυοσκελετικού συστήματος. <br> <<br>

Η απρόσεκτη χρήση όλων των τύπων των βιομηχανικών φορτωτών, μπορεί να προκαλέσει τέσσερις βασικούς κινδύνους : <br>
Να κυλήσουν οι τροχοί έξω από την άκρη της ράμπας της πλατφόρμας φόρτωσης και εκφόρτωσης. <br>
Να πέσουν πάνω σε εμπόδια. <br>
Να μαγκωθούν τα χέρια ανάμεσα στο όχημα και άλλα αντικείμενα. <br>
Να πατήσουν και να τσακίσουν τα πόδια του χειριστή ή άλλου συναδέλφου του. <br>
Τόσο οι χειροκίνητοι όσο και οι μηχανοκίνητοι βιομηχανικοί φορτωτές, περιέχουν τους προαναφερθέντες κινδύνους. Όταν όμως πρόκειται για χρήση μηχανοκίνητων φορτωτών, οι κίνδυνοι είναι μεγαλύτεροι. <br> <br>
<b>ΓΕΝΙΚΕΣ ΑΡΧΕΣ ΑΣΦΑΛΕΙΑΣ </b> <br>
Για να αποφευχθούν οι προαναφερθέντες κίνδυνοι θα πρέπει οι χειριστές των φορτωτών να είναι σε καλή φυσική κατάσταση και κατάλληλα ενημερωμένοι. Ο βασικότερος παράγοντας ασφαλείας σε κάθε χειροκίνητο φορτωτή, είναι ότι ο χειριστής του θα πρέπει να είναι κατάλληλα προετοιμασμένος για να κάνει την δουλειά του με απόλυτη ασφάλεια. Απαιτείται να είναι ιδαιτέρως προσεκτικός και να παίρνει την εργασία του στα σοβαρά. Επίσης σημαντικό είναι να βρίσκεται σε καλή φυσική κατάσταση, να είναι νηφάλιος και να φέρει τα μέσα ατομικής προστασίας. <br>
Κάθε φορτωτής που χρησιμοποιείται, θα πρέπει να είναι σε άριστη κατάσταση, για την ασφάλεια των εργαζομένων. Οι επισκευές και η συντήρηση θα πρέπει να γίνονται από αρμόδιους μηχανικούς. Αναλόγως την εργασία, απαιτείται και ο κατάλληλος φορτωτής. Πριν ξεκινήσει η κάθε εργασία, απαιτείται οπτικός έλεγχος στην ασφάλεια του φορτωτή, έλεγχος σε ρόδες, μοχλό έλξης κ.λπ. Αν παρατηρηθεί δυσλειτουργία να μη γίνεται χρήση μέχρι την αποκατάσταση του προβλήματος. <br>
Χρησιμοποιούμε έλεγχο, προσοχή και κοινή λογική για την ασφαλή χρήση των βιομηχανικών φορτωτών. Η σωστή χρήση των φορτωτών συνίσταται από τα εξής παρακάτω: <br>
Ποτέ δεν ανεβαίνετε σε φορτωτή, μόνο σπρώχνετε <br>
Ποτέ δε χρησιμοποιείτε μηχανοκίνητο φορτωτή για να σπρώξετε, ρυμουλκήσετε ή να μετακινήσετε κάποιον άλλο <br>
Ποτέ μη χρησιμοποιείτε το φορτωτή σαν πατίνι <br>
Ποτέ μη φορτώνετε το φορτωτή περισσότερο από τις δυνατότητές του, ακολουθώντας την ένδειξη μέγιστης φόρτωσης και παράλληλα διασφαλίζοντας πως το βάρος του φορτίου μαζί με το βάρος του φορτωτή είναι μικρότερα από το μέγιστο βάρος που αντέχει το δάπεδο <br>
Να βαδίζετε κανονικά όταν χειρίζεστε χειροκίνητο φορτωτή <br>
Βεβαιωθείτε ότι υπάρχει αρκετός χώρος για να κινηθείτε ανάμεσα σε διαδρόμους ή άλλες περιοχές <br>
Ποτέ μην οδηγείτε στην άκρη υπερυψωμένων διαδρόμων, ραμπών και πλατφορμών <br>
Ποτέ μην περνάτε πάνω από πεταμένα αντικείμενα <br>
Επιβραδύνετε πάνω σε ράμπες, ανώμαλο έδαφος, βρεγμένο ή γλιστερό δάπεδο <br>
Να σκέφτεστε πριν οποιοδήποτε ελιγμό και επίσης η εκκίνηση, οι στροφές και το σταμάτημα θα πρέπει να γίνονται ομαλά και όχι γρήγορα ή απότομα <br>
Η υπερβολική ταχύτητα επιβραδύνει και δυσκολεύει το σταμάτημα ή και τους ελιγμούς του φορτωτή <br>
Σταματάτε το φορτωτή και ελέγχετε στα τυφλά σημεία, κάνοντας χρήση των πανοραμικών καθρεπτών <br>
Δίνετε προσοχή στους πεζούς, αφήνοντας πάντα χώρο να περάσουν <br>
Σε περίπτωση ατυχήματος, αναφέρετε αμέσως στον προϊστάμενο, ζημιά ή και τραυματισμό <br>
Σταθμεύετε το φορτωτή στα σωστά σημεία ώστε να μην κλείνετε διαδρόμους, εξόδους κινδύνου, πυροσβεστικές φωλιές ή άλλα υλικά που πιθανώς να χρειαστεί κάποιος συνάδελφος <br> 
Οι φορτωτές πάντα επιστρέφονται στη βάση τους στο τέλος της εργασίας <br> <br>
<b>ΔΙΤΡΟΧΑ ΧΕΙΡΟΚΙΝΗΤΑ </b> <br>

Πρέπει να φορτώνονται σωστά ζυγισμένοι ώστε να είναι ασφαλείς, με το φορτίο καλά τοποθετημένο στη σιδερένια βάση. Τα ογκώδη ή επικίνδυνα φορτία πρέπει να δένονται, τοποθετώντας το βαρύτερο στη βάση, πάνω στον άξονα του φορτωτή. Ο ασφαλής χειρισμός ενός δίτροχου φορτωτή έγκειται κυρίως στην προστασία των άκρων του χειριστή και στην βεβαιότητα ότι το φορτίο δε θα πέσει και όποτε είναι δυνατό, να πιάνετε το φορτωτή από το φαρδύτερο σημείο του σκελετού του. Ποτέ μη φρενάρετε το φορτωτή, βάζοντας το πόδι σας κάτω από τον τροχό και πάντα όταν κατεβαίνετε μια ράμπα, να έχετε το φορτωτή μπροστά σας καθλως και όταν ανεβαίνετε μια ράμπα, να έχετε το φορτωτή πίσω σας. Σε κάθε άλλη περίπτωση να κοιτάτε προς την κατεύθυνση που πηγαίνετε. Τέλος, αφήνετε τους δίτροχους φορτωτές ακουμπώντας τους στην βάση τους με τα χερούλια να ακουμπούν στον τοίχο ή πάνω σε άλλους ή άλλο φορτωτή. <br> <br>

<b>ΤΕΤΡΑΤΡΟΧΑ ΧΕΙΡΟΚΙΝΗΤΑ </b> <br>

Γενικά, προστατεύετε τα άκρα σας και προσέχετε μην αναποδογυρίσει ο φορτωτής. Τακτοποιείτε το φορτίο κατά τη φόρτωση, ώστε να μην πέσει. Αν δεν υπάρχει χειρολαβή στο φορτωτή, σπρώξτε τον, κρατώντας τα χέρια σας πίσω από το καρότσι. Αντιθέτως, αν υπάρχει χειρολαβή, σπρώξτε τον στέκοντας στο πλάι, ώστε να μη χτυπήσετε τα πόδια σας. Πάντα ακολουθείτε τις διαγραμμίσεις στο δάπεδο και να κινείστε μέσα σε αυτές. Κατά τη στάση, πάντα να μλοκάρετε τις ρόδες του φορτωτή. <br>
Ειδικά, για τη χρήση τετράτροχων παλετοφόρων πρέπει πάντα να λαμβάνονται υπόψη τα εξής: <br>
Τα παλετοφόρα πάντα έλκονται, δε σπρώχνονται εκτός από την τελική μανούβρα τοποθέτησης παλέτας σε στοίβα <br>
Σε κατηφορικά δάπεδα ποτέ να μην τοποθετείται το σώμα του χειριστή ανάμεσα στο παλετοφόρο και την φορά καθόδου <br>
Το ύψος φόρτωσης να μην ξεπερνάει το ύψος των ματιών του χειριστή ώστε να μην εμποδίζεται το οπτικό πεδίο <br>
Το ύψος φόρτωσης έχει άμεση σχέση με τη γεωμετρία και το βάρος του φορτίου. Αν παρατηρείται αστάθεια θα πρέπει να αποφορτίζεται το παλετοφόρο καθώς υπάρχει κίνδυνος ανατροπής <br>
Κίνδυνος ανατροπής υπάρχει κατά την κίνηση σε κεκλιμένα επίπεδα ή στροφές. Απαγορεύεται να κινείται κάθετα σε κεκλιμένα επίπεδα ενώ οι στροφές θα πρέπει να γίνονται με ελάχιστη ταχύτητα και αυξημένη προσοχή <br>
Προσοχή σε περιπτώσεις ανατροπών. Συχνά παρατηρείται ενστικτώδης κίνηση των χειριστών να συγκρατήσουν το φορτίο με αποτέλεσμα τον τραυματισμό τους. Η ενέργεια αυτή πρέπει να αποφεύγεται <br>
Απαγορεύεται η μεταφορά εμπορευμάτων πάνω σε χαλασμένες ή σπασμένες παλέτες. Υπάρχει σοβαρός κίνδυνος τραυματισμού λόγω ανατροπής ή πτώσης εμπορευμάτων  <br> <br>
<b>ΠΑΛΕΤΟΦΟΡΑ </b> <br>
Υπάρχουν μερικοί ειδικοί κανονισμοί όταν μεταφέρετε φορτία τοποθετημένα πάνω σε παλέτες. Το φορτίο θα πρέπει να είναι σταθερό. Γι’ αυτό τον λόγο θα πρέπει να ασφαλίζετε ή να δένετε τα στρογγυλά αντικείμενα ή εκείνα που έχουν ακανόνιστο σχήμα και να τυλίγετε ή να δένετε το φορτίο ώστε να είναι σταθεροποιημένο. Παράλληλα, να στοιβάζετε με την σειρά τα κανονικά αντικείμενα ή να τα τοποθετείτε έτσι ώστε να μπλοκάρει το ένα το άλλο. Επιπλέον, να ελέγχετε συχνά τις παλέτες για φθορές και να απομονώνετε όσες είναι χαλασμένες (τοποθετώντας τες σε ασφαλές μέρος, ώστε να μην μπορεί κάποιος να τις ξαναχρησιμοποιήσει). Τέλος, να τοποθετείτε τις αχρησιμοποίητες παλέτες σε ασφαλές μέρος. <br> <br>

<b>ΦΟΡΤΩΣΗ </b> <br>
Οι βασικοί κανόνες για τη φόρτωση: <br>
Πλησιάστε την παλέτα με τα πιρούνια να κοιτούν το φορτίο <br>
Χαμηλώστε τα πιρούνια και ευθυγραμμίστε τα με τα ανοίγματα της παλέτας <br>
Τοποθετήστε τα πιρούνια σε ίση απόσταση από τον κεντρικό τάκο της παλέτας, για να ισορροπήσετε το φορτίο <br>
Προχωρήστε με την ‘‘ όπισθεν ’’ αργά, μέχρι τα πιρούνια να μπουν τελείως κάτω από την παλέτα <br>
Μη χτυπάτε τους τάκους ή τις σανίδες της παλέτας με τα πιρούνια ▪ Ανυψώστε το φορτίο για την μεταφορά <br>
Μη χρησιμοποιείτε σπίρτα ή αναπτήρα για να ελέγξετε μια μπαταρία, γιατί μπορεί να αναδύονται εύφλεκτες αναθυμιάσεις <br>
Μη χρησιμοποιείτε τον φορτωτή με βρεγμένα ή λαδωμένα χέρια <br>
Πάντα να κοιτάζετε προς την κατεύθυνση που πηγαίνετε και να οδηγείτε με τα πιρούνια σηκωμένα <br>
Η κανονική χρήση του ενός μηχανοκίνητου φορτωτή, είναι έλξη και όχι σπρώξιμο <br>
Να στέκεστε στην μια πλευρά πλάι στο χερούλι οδήγησης, όχι ακριβώς μπροστά από το φορτωτή <br>
Προσέχετε τα πόδια σας <br> 
Μην οδηγείτε με τα πιρούνια μπροστά, σε μέρη που δεν βλέπετε, ή βγαίνοντας από μια πόρτα <br>
Σε ανελκυστήρες ή άλλα στενά σημεία, να βάζετε τον φορτωτή με την όπισθεν. <br>
Αυτό σας προφυλάσσει από το να κτυπήσετε στον τοίχο καθώς μπαίνετε, ενώ σας επιτρέπει να βγείτε κανονικά, αντί τυφλά και επικίνδυνα, σπρώχνοντας τον φορτωτή προς τα έξω <br>
Μην κατεβαίνετε από ένα μηχανοκίνητο φορτωτή, πριν αυτός σταματήσει τελείως. <br>
Σε κατηφορικά δάπεδα ποτέ να μην τοποθετείται το σώμα του χειριστή ανάμεσα στο παλετοφόρο και την φορά καθόδου <br> <br>

Η συμμόρφωση με τους προαναφερθέντες κανόνες θα σας επιτρέψει να χειρίζεστε τους φορτωτές με ασφάλεια. Ο ασφαλής χειρισμός θα προφυλάξει τόσο εσάς όσο και τους συναδέλφους σας, από άσκοπους τραυματισμούς.

</p>
</div>
</section>
</body>
</html> 
